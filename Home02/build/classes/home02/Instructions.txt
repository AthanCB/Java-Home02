Το παιχνίδι «Ηλεκτρονικό Κρυπτόλεξο»
Η βασική οθόνη (κεντρικό πάνελ) του παιχνιδιού αποτελείται από ένα σύνολο ελληνικών γραμμάτων. Ο βασικός στόχος του παίκτη είναι να δημιουργήσει 
όσο το δυνατόν μεγαλύτερες λέξεις επιλέγοντας κατάλληλα γράμματα ακολουθώντας τους κανόνες του παιχνιδιού.
Σε κάθε γράμμα του Ελληνικού αλφαβήτου που είναι τοποθετημένο στο κεντρικό πάνελ αναγράφεται ένας ακέραιος θετικός αριθμός που αντιστοιχεί στους πόντους που θα λάβει ο παίκτης 
αν χρησιμοποιήσει το συγκεκριμένο γράμμα για την δημιουργία μιας λέξης.
Ο παίκτης κερδίζει στο παιχνίδι όταν θα έχει
καταφέρει να συγκεντρώσει ένα συγκεκριμένο αριθμό πόντων καθορισμένο από το παιχνίδι,
δημιουργώντας ένα προκαθορισμένο πλήθος λέξεων. Ο αριθμός των πόντων που πρέπει ο
παίκτης να συγκεντρώσει και το πλήθος των λέξεων είναι δική σας επιλογή βάση της λογικής
που θεωρείτε καλύτερη για το παιχνίδι (τυχαία ή με βάση κάποιο κριτήριο).
Το παιχνίδι ολοκληρώνεται με αποτυχία σε περίπτωση που ο χρήστης δημιουργήσει τον
συγκεκριμένο αριθμό λέξεων που ζητείται από το παιχνίδι αλλά δεν έχει καταφέρει να
συγκεντρώσει το επιθυμητό αριθμό των πόντων. Αν ο παίκτης κατά την εξέλιξη του
παιχνιδιού θεωρήσει ότι δεν μπορεί να δημιουργήσει το σύνολο των λέξεων που πρέπει,
μπορεί είτε να τερματίσει το παιχνίδι είτε να ζητήσει επανεκκίνηση του παιχνιδιού. Στη
δεύτερη περίπτωση θα πρέπει να γίνεται επαν-αρχικοποίηση όλων των παραμέτρων του
παιχνιδιού και επαναδημιουργία του κεντρικού πάνελ.
Για να φτιάξει ο παίκτης μία λέξη θα πρέπει να επιλέξει το αρχικό της γράμμα και στη
συνέχεια να επιλέγει ένα-ένα τα υπόλοιπα. Θα πρέπει να λάβει υπόψη του ότι όταν επιλέξει
ένα γράμμα το αμέσως επόμενο θα πρέπει να είναι απαραίτητα γειτονικό, προς οποιαδήποτε
κατεύθυνση
Η εφαρμογή, σε κάθε επιλογή γράμματος από τον χρήστη, θα πρέπει να ελέγχει αν είναι
σύμφωνη με τους κανόνες γειτνίασης. Σε περίπτωση λάθους επιλογής, η εφαρμογή θα
εμφανίζει άμεσα σχετικό μήνυμα και όχι όταν ολοκληρώσει ο χρήστης μία λέξη που τελικά
είναι λανθασμένη. Επίσης, κάθε φορά που γίνεται σωστή επιλογή ενός γράμματος από τον
παίκτη, θα πρέπει να αλλάζει το χρώμα υπόβαθρου της περιοχής που το φιλοξενεί. Στο
παράδειγμα μας είναι το κίτρινο χρώμα.
Κατά τη διαδικασία επιλογής γραμμάτων ο χρήστης θα πρέπει να έχει τη δυνατότητα
επιλέγοντας ξανά το ίδιο γράμμα να ακυρώσει την αρχική επιλογή του. Αυτό θα πρέπει να
ισχύει μόνο για το τελευταίο γράμμα της λέξης οπότε θα πρέπει να γίνεται σχετικός έλεγχος.
Εναλλακτικά, ο παίκτης θα μπορεί να ακυρώσει τη δημιουργία της λέξης ενεργοποιώντας το
δεξί κλικ του ποντικιού σε οποιοδήποτε σημείο μέσα στο κεντρικό ταμπλό.
Όταν ο παίκτης ολοκληρώσει τη δημιουργία μιας λέξης θα πρέπει να το δηλώσει με σχετική
επιλογή στο παιχνίδι (π.χ., επιλογή «Έλεγχος Λέξης»). Κάθε λέξη θα πρέπει να περιέχει
τουλάχιστον 3 γράμματα. Ακολούθως, η εφαρμογή θα ελέγχει αν η λέξη που δημιούργησε ο
χρήστης εμπεριέχεται στο σύνολο των λέξεων που έχει το παιχνίδι αποθηκευμένο σε μια
δομή δεδομένων. Μόνο σε αυτήν την περίπτωση θα πρέπει να θεωρείται έγκυρη η λέξη, να
υπολογίζεται η βαθμολογία της και να επιτρέπεται στον παίκτη να συνεχίσει το παιχνίδι με
δημιουργία μιας νέας λέξης. Διαφορετικά, δεν προσμετράται η βαθμολογία και συνεχίζει ο
παίκτης την προσπάθεια του στη δημιουργία του συνόλου των λέξεων. Με την επιτυχή
δημιουργία μιας λέξης αφαιρούνται τα γράμματα της από το ταμπλό και στην θέση τους
εμφανίζονται νέα τυχαία γράμματα.
βοηθητικές επιλογές :
 Τη δυνατότητα να ανταλλάσσει 2 γράμματα της επιλογής του. Χρησιμοποιώντας αυτή τη βοήθεια ο χρήστης θα επιλέγει με το ποντίκι το 1ο και το 2ο γράμμα και στη συνέχεια το πρόγραμμα θα ανταλλάσσει τη θέση τους στο ταμπλό.
 Διαγραφή γραμμής. Ο χρήστης θα μπορεί να επιλέγει με το ποντίκι ή με είσοδο αριθμού γραμμής και η εφαρμογή θα διαγράφει τη ζητούμενη γραμμή και θα την αντικαθιστά με νέα γράμματα. Όλες οι άλλες γραμμές του ταμπλό δεν θα τροποποιούνται.
 Αναδιάταξη γραμμάτων. Με την επιλογή αυτή ο χρήστης ζητά από την εφαρμογή να γίνει ολική αναδιάταξη των γραμμάτων στο ταμπλό. Τα γράμματα παραμένουν ίδια αλλά μεταβάλλεται η θέση τους τυχαία.
 Αναδιάταξη στήλης. Με την επιλογή αυτή ζητείται να γίνει αναδιάταξη των γραμμάτων συγκεκριμένης στήλης.
 Αναδιάταξη γραμμής. Με την συγκεκριμένη επιλογή ζητείται να γίνει αναδιάταξη των γραμμάτων συγκεκριμένης γραμμής.

